---
layout: post
title: Islandsresan
slug: Island
date: "2022-04-05"

description: Den oförglömliga konsultresan 2022.

tags: [resa, konsulter, island]
og_image: /assets/blogg/mars.jpg
---

Nu när pandemin är över (eller i alla fall mindre påtaglig), bestämde vi oss för att det var dags för en konsultresa. Lite tid att umgås och lära känna varandra bättre, men också att koppla av och hitta på roliga saker.

Den 31 mars bar det därför av till Reykjavik, Island för 5 av 6 codelabs-konsulter. Ingen av oss hade varit där tidigare och det blev en resa vi sent kommer att glömma.

**_Mat:_** Vem hade kunnat tro att Island hade så mycket att erbjuda i matväg? I stort sett all mat vi åt var superbra, men favoriten för oss alla blev nog lamm. Känns rimligt med tanke på hur många får som bor här.

**_Väder:_** Vädret på Island uppdateras tydligen konstant, men vi var lyckligt lottade och fick flera soliga dagar.

![Gänget1](/assets/blogg/gruppen.jpg)

### 3/assets/blogg/3 - Ankomstdagen

Det som blev mest spännande under första dagen var att två kollegor höll på att missa flyget. I sista sekund dök de upp och resan blev av för oss alla. Puhh. Vi anlände på eftermiddagen, checkade in på de fina hotellrummen och startade äventyret med en båttur under norrskenet. Det var kallt och mörkt, men vissa av oss stannade förväntansfullt kvar utomhus och spanade efter gröna sken på himlen.
Tyvärr förblev natthimlen svart och vi åkte tillbaka till hotellet utan norrskensbilderna vi hade hoppats på. Men som man brukar man säga "det kan bara bli bättre" - och det blev det!

### /assets/blogg/4 - Golden circle och Spadag i den blå lagunen

Vi klev upp i gryningen dag 2 och satte oss i en buss som tog oss runt halva Island. Det var en av de häftigaste naturupplevelserna på länge. För att citera Pär "landskapet är vackert, men fientligt". Det var ganska platt, med lite växtlighet och mycket uppstickande kulla/assets/blogg/berg.
Resan pågick i 12h och under den tiden hann vi se gejsrar (som sprutade vatten många meter upp i luften), en stor krater, vulkaner på avstånd, heta källor (där vattnet kokade intill oss), vackra islandshästar och massiva vattenfall. Det känns galet att det fanns så mycket att upptäcka under en så kort tur.
Under resan fick vi även en lektion i Islands historia och en inblick i livet som islänning.

Efter alla häpnandsväckande naturfenomen, så åkte vi till den Blå lagunen - ett uppvärmt utomhusbad med blått, mineralrikt vatten. Så skönt! Vi pratade om barndomsminnen och gamla spel, tog någon öl och njöt av stunden i värmen.

![Het källa](/assets/blogg/hetkälla.jpg)
![Vattenfall](/assets/blogg/vattenfall2.jpg)
![Boysen](/assets/blogg/boysen.jpg)
![Krater](/assets/blogg/krater.jpg)
![Krater](/assets/blogg/kratern.jpg)
![Berg](/assets/blogg/berg.jpg)
![Blå lagunen](/assets/blogg/blålagunen.jpg)

### /assets/blogg/4 - Bilfärd med (alla) musikstilar

Dag tre bestämde vi oss för att hyra en bil och upptäcka lite mer av den stora ön på egen hand. Under bilturen hann vi även med en genomgång av nästan alla musikstilar på jorden (en liten överdrift).
Vi pratade om att Code Labs kanske borde utöka sin verksamhet med en musikgrupp - men frågan är vilken musikstil hade vi enats om?

Under bilturen blev det ännu fler naturupplevelser. Den här gången blev det en lava-grotta och fler enorma vattenfall. Man kunde gå in bakom ett av vattenfallen, och var tvungen att hoppa på små stenar för att nå till det andra. Ett blött äventyr.

![Bilresa](/assets/blogg/bilresa.jpg)
![Lavagrotta](/assets/blogg/lavagrotta2.jpg)
![Lavagrotta](/assets/blogg/lavagrotta.jpg)
![Lavagrotta](/assets/blogg/lavagrotta3.jpg)
![Vattenfall](/assets/blogg/vattenfall4.jpg)
![Vattenfallet alla blev blöta av](/assets/blogg/vattenfall.jpg)

### /assets/blogg/4 - Shoppingtur och hemresa

Resan led mot sitt slut och det var dags att återvända hem till Sverige igen. Vi shoppade loss i Reykjaviks turistbutiker och hoppades att inga vulkaner skulle få ett utbrott (för tydligen kan man bli fast i landet i några månader om det händer).
Batterierna är återladdade och vi är taggad på lite nya tech-problem igen.

![Rymdkyrka](/assets/blogg/rymdkyrkan.jpg)
![Reykjavik](/assets/blogg/reykjavik.jpg)
![Restaurang](/assets/blogg/mat.jpg)
![Restaurang](/assets/blogg/mat2.jpg)

Eftersom att jag är ny i gruppen så tänker jag även ta mig friheten att utse resans "hedersomnämningar":

- Solstrålen: Mauricio. Med honom omkring blir den regnigaste av dagar ett stort WOW. Optimism och glädje till dess yttersta.
- Killen med koll: Kami. Han planerade hela resan och hittade massvis av guldkorn på vägen. Laid-back och cool men ändå full koll.
- Slogan-master: Tommy. Under resan myntade han uttryck som "well-kitted" och "det är life". Det gällde att ha rätt grejer med sig och leva livet, helt enkelt.
- Rallyföraren: Pär. Resans chaufför, med ett coolt förflutet som rallyförare. Som tur var så blev det en trygg färd (busschaffören var mindre säker att åka med). Även den som väntar på att alla är med (hans längd gör att han har koll på allt som händer) och den som väljer bäst öl.

Finns det bättre grupper? Jag är ju lite partisk, men så kul att ha kunnat spendera flera dagar med det här gänget - förhoppningsvis så blir vi fulltaliga nästa gång.

![Gänget](/assets/blogg/gruppen2.jpg)

/Sofia
